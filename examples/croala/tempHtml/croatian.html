<?xml version="1.0" encoding="UTF-8"?><div class="work">
    
    
        <div id="tei_body">
            
      	<div xmlns:tei="http://www.tei-c.org/ns/1.0" class="tei_book">
		
    <p class="tei_line"><span class="tei_lineNumber">1    </span>Nakon dugotrajne odbojnosti nemirnog sna</p>
    <p class="tei_line"><span class="tei_lineNumber">2    </span>trgnuo sam trome udove s neugodnog ležaja.</p>
    <p class="tei_line"><span class="tei_lineNumber">3    </span>Strašna jeza i noćna briga pritiskali su mi lice</p>
    <p class="tei_line"><span class="tei_lineNumber">4    </span>i ukazanja snova uzburkavala su moj duh.</p>
    <p class="tei_line"><span class="tei_lineNumber">5    </span>Stoga sam podigao žrtvenik za okajavajući zavjet</p>
    <p class="tei_line"><span class="tei_lineNumber">6    </span>zazivajući gore gnjevne bogove prinijevši dar.</p>
    <p class="tei_line"><span class="tei_lineNumber">7    </span>Zatim je tesalska vračara devet puta oko postelje,</p>
    <p class="tei_line"><span class="tei_lineNumber">8    </span>devet puta moje čelo poprskala posvećenom vodom.</p>
    <p class="tei_line"><span class="tei_lineNumber">9    </span>Zatim su plodovi pomiješani sa soli te crna koza</p>
    <p class="tei_line"><span class="tei_lineNumber">10    </span>prolivenom krvlju umirili stigijskog Jupitera.</p>
    <p class="tei_line"><span class="tei_lineNumber">11    </span>Jao meni, što sam vidio! Snu, znao sam da ti varaš,</p>
    <p class="tei_line"><span class="tei_lineNumber">12    </span>ali u varci se oprezan ljubavnik boji teških stvari.</p>
    <p class="tei_line"><span class="tei_lineNumber">13    </span>Ako želiš ponovno prikazivati takve stvari, ne samo od mog</p>
    <p class="tei_line"><span class="tei_lineNumber">14    </span>pogleda, već sam budi daleko od svojih očiju.</p>
    <p class="tei_line"><span class="tei_lineNumber">15    </span>Kako li se moja ljubav razlikuje od ostalih koji vole,</p>
    <p class="tei_line"><span class="tei_lineNumber">16    </span>jadan ja: moja ljubav je neobuzdana.</p>
    <p class="tei_line"><span class="tei_lineNumber">17    </span>Ljubav drugima pridodaje snagu, a meni oduzima,</p>
    <p class="tei_line"><span class="tei_lineNumber">18    </span>u voljenju mene laka sjenka dotiče, a druge ni okrutna smrt.</p>
    <p class="tei_line"><span class="tei_lineNumber">19    </span>Pod lišćem stabala, gdje pokretljiva hladnoća</p>
    <p class="tei_line"><span class="tei_lineNumber">20    </span>bistre vode krivuda kroz rosne travke,</p>
    <p class="tei_line"><span class="tei_lineNumber">21    </span>svježi vjetar pomicao je razasuto cvijeće,</p>
    <p class="tei_line"><span class="tei_lineNumber">22    </span>i šarena riječna obala odjekivala je pjevom mnogih ptica.</p>
    <p class="tei_line"><span class="tei_lineNumber">23    </span>Činilo se da ovdje hvatam laku igru blagog Fauna</p>
    <p class="tei_line"><span class="tei_lineNumber">24    </span>i blagi šum žuboreće vode,</p>
    <p class="tei_line"><span class="tei_lineNumber">25    </span>kadli spazih da se Gospoja skriva pod skrovitom pećinom</p>
    <p class="tei_line"><span class="tei_lineNumber">26    </span>i da je isprepletena s mladićem, a ja pak nisam bio taj.</p>
    <p class="tei_line"><span class="tei_lineNumber">27    </span>Jao boli! Snu, zašto zagrljajima drugoga daješ nju,</p>
    <p class="tei_line"><span class="tei_lineNumber">28    </span>koju si mogao staviti u moje naručje?</p>
    <p class="tei_line"><span class="tei_lineNumber">29    </span>I štoviše, onaj je bio Liko! Moj podmukli suparnik</p>
    <p class="tei_line"><span class="tei_lineNumber">30    </span>i zmija obuzeta ljubavlju moje Gospoje.</p>
    <p class="tei_line"><span class="tei_lineNumber">31    </span>Blaže je, Dejaniro, Aheloj iz zelene špilje </p>
    <p class="tei_line"><span class="tei_lineNumber">32    </span>promatrao Herkula u tvom zagrljaju,</p>
    <p class="tei_line"><span class="tei_lineNumber">33    </span>Blaže je srdžba Ahileja s hemonske lađe gledala</p>
    <p class="tei_line"><span class="tei_lineNumber">34    </span>Agamemnona u Briseidinom naručju,</p>
    <p class="tei_line"><span class="tei_lineNumber">35    </span>i brže zmije, brže strahovita žudnja</p>
    <p class="tei_line"><span class="tei_lineNumber">36    </span>s planine lavova uklanja zapreke koje stoje na putu</p>
    <p class="tei_line"><span class="tei_lineNumber">37    </span>nego što je meni slaba jetra nabubrila od žuči,</p>
    <p class="tei_line"><span class="tei_lineNumber">38    </span>dok sam gledao takve stvari kroz žaloban san.</p>
    <p class="tei_line"><span class="tei_lineNumber">39    </span>U međuvremenu mladić brzo stane hvatati</p>
    <p class="tei_line"><span class="tei_lineNumber">40    </span>plijen i navaljuje s obje strane na pohotne ruke.</p>
    <p class="tei_line"><span class="tei_lineNumber">41    </span>Grabi ono što je nadohvat, a po svim udovima djevojke</p>
    <p class="tei_line"><span class="tei_lineNumber">42    </span>s požudnog lica rasplamsava se strastveni žar.</p>
    <p class="tei_line"><span class="tei_lineNumber">43    </span>Čas poljupci navaljuju na bedro, čas na nježan vrat,</p>
    <p class="tei_line"><span class="tei_lineNumber">44    </span>čas rumeni obrazi odražavaju skrivene znakove.</p>
    <p class="tei_line"><span class="tei_lineNumber">45    </span>I konačno se on već želi domoći posljednje slasti</p>
    <p class="tei_line"><span class="tei_lineNumber">46    </span>i zabosti oružje u svladanu tvrđavu.</p>
    <p class="tei_line"><span class="tei_lineNumber">47    </span>S lica preplavljuje i iz očiju isijava čista požuda,</p>
    <p class="tei_line"><span class="tei_lineNumber">48    </span>a gnjev Kipridin rumeni se na nježnom obrazu.</p>
    <p class="tei_line"><span class="tei_lineNumber">49    </span>Čas, kao vješt hrvač u središtu borilišta,</p>
    <p class="tei_line"><span class="tei_lineNumber">50    </span>obgrljuje vrat, zatim grabi noge,</p>
    <p class="tei_line"><span class="tei_lineNumber">51    </span>čas oči s očima, čas usne s usnama spaja,</p>
    <p class="tei_line"><span class="tei_lineNumber">52    </span>čas dodiruje sjajan plod bijelih bedara,</p>
    <p class="tei_line"><span class="tei_lineNumber">53    </span>čas zavodi mamljenjem, čas žalbama,</p>
    <p class="tei_line"><span class="tei_lineNumber">54    </span>čas hini ljutnju, čas umješno moli.</p>
    <p class="tei_line"><span class="tei_lineNumber">55    </span>Ona se čak bori, ali kao da ne želi pobijediti,</p>
    <p class="tei_line"><span class="tei_lineNumber">56    </span>i ne dopušta brzo ono što se boji zadržati.</p>
    <p class="tei_line"><span class="tei_lineNumber">57    </span>Ona se uistinu otima, no kao da bježeći izaziva,</p>
    <p class="tei_line"><span class="tei_lineNumber">58    </span>kako bi ukradeni poljupci u nježnom bijegu prijali.</p>
    <p class="tei_line"><span class="tei_lineNumber">59    </span>Žena želi biti svladana, ali ne želi da se vidi da to želi,</p>
    <p class="tei_line"><span class="tei_lineNumber">60    </span>i muškarac ima više snage, no žena više lukavstva.</p>
    <p class="tei_line"><span class="tei_lineNumber">61    </span>Jao meni, ne koristi ugrize, ne koristi bijesne nokte,</p>
    <p class="tei_line"><span class="tei_lineNumber">62    </span>i ne zaziva ona istovremeno osvetničke bogove.</p>
    <p class="tei_line"><span class="tei_lineNumber">63    </span>Ne jadikuje kao Filomela, nakon što ju je svladao trački </p>
    <p class="tei_line"><span class="tei_lineNumber">64    </span>tiranin, raspustivši kosu preko namrgođenog lica,</p>
    <p class="tei_line"><span class="tei_lineNumber">65    </span>već se bori kao što se nekoć nježnoj ljubavi odupirala</p>
    <p class="tei_line"><span class="tei_lineNumber">66    </span>mudra Spartanka pred trojanskim lađama.</p>
    <p class="tei_line"><span class="tei_lineNumber">67    </span>Sve sam gledao, i dok sve gledam,</p>
    <p class="tei_line"><span class="tei_lineNumber">68    </span>pripremao sam sve ono što iznenadna srdžba zna uraditi.</p>
    <p class="tei_line"><span class="tei_lineNumber">69    </span>Moj je nož naumio zaprljati ruke krvlju,</p>
    <p class="tei_line"><span class="tei_lineNumber">70    </span>gore nego bijesni Busiris i Kiklop.</p>
    <p class="tei_line"><span class="tei_lineNumber">71    </span>Triput sam se naime borio rastaviti mrsku igru</p>
    <p class="tei_line"><span class="tei_lineNumber">72    </span>i dvostrukim ubojstvom prinijeti žrtvu svojim Furijama,</p>
    <p class="tei_line"><span class="tei_lineNumber">73    </span>triput sam htio ustati, ali ukočene noge nisu htjele</p>
    <p class="tei_line"><span class="tei_lineNumber">74    </span>podići onoga koji želi ići po poljima.</p>
    <p class="tei_line"><span class="tei_lineNumber">75    </span>Dok bacam pokrivač, dok tresem tijelo kroz žar,</p>
    <p class="tei_line"><span class="tei_lineNumber">76    </span>i moje ruke mahnitaju po cijelom ležaju,</p>
    <p class="tei_line"><span class="tei_lineNumber">77    </span>otjerani san mi pobjegne s uznemirenog lica,</p>
    <p class="tei_line"><span class="tei_lineNumber">78    </span>jer onaj bog ne voli nemirne.</p>
    <p class="tei_line"><span class="tei_lineNumber">79    </span>O dobri Jupiteru, Amor veći od tvog svijeta, također veći i od tebe</p>
    <p class="tei_line"><span class="tei_lineNumber">80    </span>zapovijedio je da mučeš po Sidonijskim poljanama,</p>
    <p class="tei_line"><span class="tei_lineNumber">81    </span>o zaštitniče višnjih, kojem, iako sjediš na čelu svega,</p>
    <p class="tei_line"><span class="tei_lineNumber">82    </span>sudbina ovisi podložna ženskoj ruci,</p>
    <p class="tei_line"><span class="tei_lineNumber">83    </span>sve ono što sam ja lažno vidio,</p>
    <p class="tei_line"><span class="tei_lineNumber">84    </span>o neka zapanjeni Liko može vidjeti kao istinito na meni!</p>



		</div>
      
        </div>
    
</div>